<!DOCTYPE HTML>
<html>

<head>
<title> Роз'єми жорсткого диску IDE HDD </title>
</head>

<body bgcolor="#E0FFFF">

<a href="index.html"><H2><u> Повернутися на головну </u></H2></a>
<img src="hdd.jpg">
<p><font face="verdana">
<b>Твердий диск або Твердий магнітний диск, або Накопичувач на магнітних
 дисках</b> (англ. Hard (magnetic) disk drive, англ. HDD), у комп'ютерному 
сленгу — «вінчестер» (від англ. winchester), — магнітний диск, основа якого 
виконана з твердого матеріалу. У більшості ЕОМ виконує функцію 
енергонезалежного носія інформації (комп'ютерної пам'яті чи нагромаджувача
 інформації) з довільним доступом (англ. random access).
<br><br>
На відміну від дискети, що виготовляється на основі гнучкого (лавсанового)
 магнітного диска, інформація у твердому магнітному диску записується 
шляхом намагнічування шару феромагнітного матеріалу (діоксиду заліза у минулому чи сплаву кобальту тепер), що нанесений на поверхні твердих (алюмінієвих, скляних або композитних) пластин у формі диска. У твердих магнітних дисках використовується одна або декілька пластин, встановлених на одному шпинделі. Голівки зчитування-запису у робочому режимі не торкаються поверхні пластин завдяки прошарку постійно набігаючого повітря, що утворюється біля поверхні дискових пластин при швидкому обертанні. Відстань між голівкою і робочою поверхнею дискової пластини становить декілька нанометрів (у сучасних дисках близько 10 нм[4]), а відсутність механічного контакту забезпечує тривалий термін експлуатації пристрою. За відсутності обертання дисків головки знаходяться поблизу шпинделя або за межами диска у безпечній зоні, де унеможливлюється їх нештатний контакт з поверхнею дисків.
<br><br>
Також, на відміну від гнучких дисків, у твердих магнітних дисках носій інформації (магнітний диск) сполучений в єдиний пристрій з іншими вузлами нагромаджувача (засобами запису і зчитування, приводом та блоком електроніки). Такий твердий диск переважно використовуються як стаціонарний (незнімний) носій інформації.
<br><br>
Спочатку на ринку було велике різноманіття твердих дисків, 
які виробляли багато компаній. У зв'язку з посиленням конкуренції та 
зниженням норм прибутку більшість виробників була або куплена конкурентами, 
або перейшла на інші види продукції.
<br>
Станом на початок 2013 року більша частина всіх вінчестерів виробляється 
всього декількома компаніями: Seagate, Western Digital та Toshiba. Fujitsu
 продовжує випускати тверді диски для ноутбуків і SCSI-диски, але покинула 
масовий ринок у 2001 році (в 2009 році виробництво твердих дисків було 
повністю передано компанії Toshiba).
<br>
Toshiba є основним виробником 2,5- і 1,8-дюймових ТД для ноутбуків. Досить яскравий слід в історії твердих дисків залишила компанія Quantum. Одним з лідерів у виробництві дисків була компанія Maxtor. У 2001 році Maxtor викупила підрозділ твердих дисків компанії Quantum. У 2006 році відбулося злиття Seagate і Maxtor. У середині 1990-х років існувала компанія Conner, яку купила Seagate. У першій половині 1990-х існувала фірма Micropolis, яка виробляла дуже дорогі диски premium-класу. Але під час випуску перших у галузі вінчестерів на 7200 об/хв нею були використані неякісні підшипники головного валу, що поставлялися фірмою Nidec, і Micropolis зазнала фатальних збитків на поверненнях продукції, розорилася та була куплена вищезгаданою Seagate.

</p>
</body>
</html>